---
title: Impact investeringsmogelijkheid
slug: intro
date: 2024-04-30
author: Maarten Mieras
draft: false
---

### Draag direct bij aan borging van biodiversiteit en gezonde lokale voeding voor de komende generaties door te investeren in de Rotterdamse duurzame voedselketen

Behoud van landschap en biodiversiteit, betaalbaar en
gezond voedsel voor iedereen, reductie van CO2 en
stikstof, verbeteren van de waterkwaliteit en voorkomen
van bodemdaling vragen om een nieuwe inrichting van
onze voedselketen. Die nieuwe voedselketen komt er
alleen als een aantal belangrijke bottlenecks worden
weggenomen. Een aanzienlijk deel van de landbouwers
wil wel omschakelen naar een duurzame bedrijfsvoering,
maar is voor de uitvoering afhankelijk van verwerkers,
retailers en de uiteindelijke consument. Dit komt omdat
het huidige dominante voedselsysteem nu nog gericht is
op de productie van zoveel mogelijk volume met behulp
van hoge inputs (bestrijdingsmiddelen, kunstmest,
ge√Ømporteerd krachtvoer), zonder rekening te houden met
de langere termijn gevolgen voor biodiversiteit, gezondheid
en waterkwaliteit. Deze effecten worden nu nog te weinig
ingeprijsd. Omschakelen vereist daarom een ketenaanpak,
waarbij platteland en bewoners in de stad (2 miljoen in
de regio) met elkaar verbonden worden (korte keten), er
landbouw wordt bedreven die biodiversiteit bevordert en er
een verdienmodel voor de landbouwer blijft bestaan.

### Een unieke kans om impact te realiseren

Dit fonds komt voort uit programma Rotterdam de Boer
Op! (RDBO): een meerjarig programmaorganisatie dat
onder aanvoerderschap van Natuurmonumenten en sterke
partners van 2021 tot 2027 werkt aan bewustwordings-,
samenwerkings- en activeringscampagnes onder
stedelingen, boeren, verwerkers en retailers. Het fonds
wordt ontwikkeld i.s.m. Social Impact Fonds Rotterdam, van
waaruit ook het management plaatsvindt.
Met de regionale aanpak, de aanwezigheid van
het Rotterdam de Boer Op! programma- en het
investeringsteam wordt een groot netwerk bereikt dat
nieuwe samenwerkingen en investeerbare flowflow
genereert met een stevige impact in de regio. Het fonds
financiert bedrijven met (converteerbare) leningen en eigen
vermogen indien er duidelijk zicht is op een verkoop van de
aandelen in de toekomst.
Samen met ondernemer en het Rotterdam de Boer Op!
programma- en investeringsteam werken we aan duurzame
bedrijfsmodellen, verbonden en verankerd in de ketens
om en in de steden. Vanuit ons netwerk wordt een actieve
rol gepakt in het versterken van de business case, onder
andere door promotie en het verbinden van leveranciers
en afnemers. Aan kleine bedrijven zoals boerenbedrijven
worden zogenaamde impactleningen verstrekt om de
haalbaarheid van een kleinschalige business case te
bewijzen. Denk daarbij aan zuivelproductie op het erf.
