---
---

### Nauwe samenwerking fondsmanager, investment team en programma Rotterdam de boer op!

**Social Impact Fonds Rotterdam manager bv** – een door ervaren investeringsmanagers in 2018 opgerichte impact investment fondsmanager. Zij zijn gespecialiseerd in impact investeringen in de regio Rotterdam middels een place-based-impact-investeringsaanpak. Zij managen nu een sociaal impact fonds (target omvang € 10 mln.) gericht op Rotterdam (www.sifr.nl), hebben na 3 jaar 12 investeringen gedaan, een breed netwerk van samenwerkingspartners opgebouwd voor dealflow alsook samenwerkingen om de grootste sociale impact uitdagingen van de stad aan te pakken. Het executive investeringsteam van 4 heeft meer dan 80 jaar ervaring in de (impact) financierings- en investeringssector. Het team wordt versterkt met een impact manager, een programma manager en een marketing- en communicatiespecialist en een flexibele schil van 4 investment managers.

**Rotterdam de boer op!** – een meerjarig programma (www.rotterdamdeboerop.nl). Met een team van 5 vaste projectmanagers en een flexibele schil van c.a. 10 experts werken zij aan business development van ketenpartners, bewustwording publiek o.a. d.m.v. breed opgezette publiekcampagnes, verbinding stad en platteland en activatie van de ketenpartners. Het team heeft ruime ervaring en netwerk in de wijde regio en een groot netwerk opgebouwd in de voedselketen. Het programmateam wordt gedurende de programmaperiode betaald uit een gift van de Nationale Postcode Loterij.
