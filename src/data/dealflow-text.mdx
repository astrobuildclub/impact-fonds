---
---

### Dealflow en investeringen

Voortbouwend op de regionale aanpak en aanwezigheid van het Rotterdam de boer op! programma en de daarbij aangesloten partners is door het investmentteam een groot netwerk opgebouwd dat nieuwe samenwerkingen en investeerbare dealflow genereert. Het transitiefonds is onderscheidend doordat het Rotterdam de boer op! programma (potentiële) investeringen versterkt door inzet van netwerk en budget t.b.v. ondersteuning en communicatie. Het ontwikkelde instrumentarium aan investeringsoplossingen is getoetst op aansluiting bij de behoefte van de verschillende doelgroepen.

Uit de in de pilotfase vanuit het programma beschikbaar gestelde investeringsgelden van Euro 1 miljoen is een pijplijn opgebouwd en zijn de eerste 7 investeringen gedaan in verbouwers van natuur inclusieve landbouwproducten, verwerkers van duurzame landbouwproducten en (retail) verkopers van verwerkte duurzame landbouwproducten. Uit ruim 45 proposities met een totale investeringswaarde van ruim EUR 8,0 mln. is een actieve pijplijn van c.a. 20  potentiële investeringen opgebouwd met een geschatte investeringswaarde van ruim EUR 3.5 mln.  Gedurende deze periode is het fonds niet actief opengesteld. Dit geeft een solide basis voor verder aantrekken van dealflow na live gang, volledig openstellen van het fonds en actieve marketing.
