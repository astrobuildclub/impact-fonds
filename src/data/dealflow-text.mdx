---
---

### Dealflow en investeringen

Voortbouwend op de regionale aanpak en aanwezigheid van het Rotterdam de Boer Op! programma en de daarbij aangesloten partners is door het investmentteam een groot netwerk opgebouwd dat nieuwe samenwerkingen en investeerbare dealflow genereert. Het transitiefonds is onderscheidend doordat het Rotterdam de boer op! programma (potentiële) investeringen versterkt door inzet van netwerk en budget t.b.v. ondersteuning en communicatie. Het ontwikkelde instrumentarium aan investeringsoplossingen is getoetst op aansluiting bij de behoefte van de verschillende doelgroepen.

Uit de in de pilotfase vanuit het programma beschikbaar gestelde investeringsgelden van Euro 1 miljoen is een pijplijn opgebouwd en zijn de eerste 3 investeringen gedaan in resp. een regionale retailer van lokaal, natuur inclusieve landbouwproducten, kleinschalige verzuivelcapaciteit bij een duurzame melkveehouder en een duurzame fruitteler. Uit ruim 30 proposities met een totale investeringswaarde van ruim EUR 5,5 mln. is een actieve pijplijn van 11 potentiële investeringen opgebouwd met een geschatte investeringswaarde van ruim EUR 2 mln.  Aan een drietal onderneming is met het oog op vervolginvestering ondersteuning verleend. Gedurende deze periode is het fonds niet actief opengesteld. Dit geeft een solide basis voor verder aantrekken van dealflow na live gang, volledig openstellen van het fonds en actieve marketing.
