---
title: Verwachte impact en rendement
slug: rendement
date: 2024-04-29
author: Maarten Mieras
draft: false
style:
---

import { Image } from 'astro:assets';

### Een unieke kans om impact te realiseren

Dit fonds komt voort uit programma Rotterdam de Boer Op! (RDBO): een meerjarig programma dat onder aanvoerderschap van Natuurmonumenten en sterke partners van 2021 tot 2027 werkt aan bewustwordings-, samenwerkings- en activeringscampagnes onder stedelingen, boeren, verwerkers en retailers dankzij een bijdrage van de Nationale Postcode Loterij. Het fonds wordt ontwikkeld i.s.m. Social Impact Fonds Rotterdam, van waaruit ook het management plaatsvindt.

Met de regionale aanpak, de aanwezigheid van het Rotterdam de Boer Op! programma- en het investeringsteam wordt een groot netwerk bereikt dat nieuwe samenwerkingen en investeerbare dealflow genereert met een stevige impact in de regio. Het fonds financiert bedrijven met (converteerbare) leningen en eigen vermogen indien er duidelijk zicht is op een verkoop van de aandelen in de toekomst.

Samen met ondernemers en het Rotterdam de Boer Op! programma- en investeringsteam werken we aan duurzame bedrijfsmodellen, verbonden en verankerd in de ketens om en in de steden. Vanuit ons netwerk wordt een actieve rol gepakt in het versterken van de business case, onder andere door promotie en het verbinden van leveranciers en afnemers. Aan kleine bedrijven zoals boerenbedrijven worden zogenaamde impactleningen verstrekt om de haalbaarheid van een kleinschalige business case te bewijzen.

### Verwachte impact en rendement

In nauwe samenwerking met het Rotterdam de boer op!-programma zijn impactcriteria opgesteld. Deze zijn mede gebaseerd op bestaande meetsystemen voor duurzame landbouw, welke uitgaan van realistisch bruikbare kpi’s. Uitgangspunt is dat deze steeds verder worden verfijnd. Belangrijke criteria zijn:

- Impact op biodiversiteit en landschap;
- Stijging verkoop lokale, duurzame producten: omzet en aantal bereikte consumenten;
- Stijging aantal boeren dat natuurinclusief boert: aantal en hectares.

De EUR 3,5m bijdrage van Lead investor Nationale Postcode Loterij heeft als uniek kenmerk dat deze als first loss faciliteit kan dienen. Dit betekent dat naast een nagestreefd gemiddeld jaarlijks financieel rendement van 1-2% na kosten en portefeuillerisico’s sprake is van een beschermende buffer voor de eerste eventuele tegenvallers binnen de portefeuille aan investeringen.

{/* <Image src="/assets/img/platteland.jpg" alt="Mooi Rotterdams Platteland." width="1600" height="900" class="breakout" /> */}
